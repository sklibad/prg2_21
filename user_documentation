Aplikace po spuštění zobrazí všechna města i obce ČR včetně popisů. Levý panel widgetu obsahuje veškerou funkcionalitu, kterou může uživatel využít. 
Úpravou jednotlivých možností dojde k výběru podmnožiny zobrazených sídel. Lze zvolit, zda zobrazit obce či města. Posunutím prvního táhla lze stanovit 
interval, v němž má ležet počet obyvatel zobrazených sídel. Posunutím druhého táhla dojde ke stanovení intervalu, v němž bude ležet hustota zalidnění 
zobrazených sídel. Obce lze filtrovat i pomocí prostorové informace, a to podle náležitosti k určitému kraji, případně k určitému okresu. Po nastavení 
všech kritérií je pro aktualizaci výběru třeba kliknout na tlačítko s popisem „Filtrovat“. Na pravém panelu pak nalezneme seznam všech zobrazených sídel 
včetně informací o jejich rozloze a počtu obyvatel.
